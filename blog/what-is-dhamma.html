<html lang="hi" translate="no">
<head>
				<meta charset="UTF-8">
				<meta name="viewport" content="width=device-width, initial-scale=1.0"/>
				<title>धम्म क्या है?</title>
				<meta name="description" content="धम्म धर्म शब्द को पालि भाषा में कहा जाता है। अशोक ने इस शब्द का प्रयोग अपने शिलालेखों में किया है। अशोक ने दूसरे तथा सातवें स्तंभ-लेखों में धम्म की व्याख्या इस प्रकार की है।">
				<link rel="stylesheet" href="../style.css"></link>
</head>
<body>
<!-- Navbar -->
  <header>
   <img src="../files/bahd_logo.png" alt="logo" width="225px" />
<ul>
<li><a href="/">मुख्यपृष्ठ</a></li>
<li><a href="/dhamma">पुस्तकालय</a></li>
<li><a href="/blog">लेख</a></li>
</ul>
</header>
<!-- Section -->		
<ul class="breadcrumb">
<li><a href="/">मुख्य</a></li>
<li><a href="/blog">लेख</a></li>
<li>धम्म क्या है?</li>
</ul>
<p>धम्म धर्म शब्द को पालि भाषा में कहा जाता है। अशोक ने इस शब्द का प्रयोग अपने शिलालेखों में किया है।</p>

<p>अशोक ने दूसरे तथा सातवें स्तंभ-लेखों में 'धम्म' की व्याख्या इस प्रकार की है, "धम्म है साधुता, बहुत से कल्याणकारी अच्छे कार्य करना, पापरहित होना, मृदुता, दूसरों के प्रति व्यवहार में मधुरता, दया-दान तथा शुचिता।" आगे कहा गया है कि, "प्राणियों का वध न करना, जीवहिंसा न करना, माता-पिता तथा बड़ों की आज्ञा मानना, गुरुजनों के प्रति आदर, मित्र, परिचितों, सम्बन्धियों, ब्राह्मण तथा श्रवणों के प्रति दानशीलता तथा उचित व्यवहार और दास तथा भृत्यों के प्रति उचित व्यवहार।"</p>

<p>ब्रह्मगिरि शिलालेख में इन गुणों के अतिरिक्त शिष्य द्वारा गुरु का आदर भी धम्म के अंतर्गत माना गया है।</p>

<p>अशोक के अनुसार यह पुरानी परम्परा (पोराण पकिति) है।</p>

<p>तीसरे शिलालेख में अशोक ने अल्प व्यय तथा अल्प संग्रह का भी धम्म माना है। अशोक ने न केवल धम्म की व्याख्या की है, वरन् उसने धम्म की प्रगति में बाधक पाप की भी व्याख्या की है—चंडता, निष्ठुरता, क्रोध, मान और ईर्ष्या पाप के लक्षण हैं। प्रत्येक व्यक्ति को इनसे बचना चाहिए। अशोक ने नित्य आत्म-परीक्षण पर बल दिया है। मनुष्य हमेशा अपने द्वारा किए गए अच्छे कार्यों को ही देखता है, यह कभी नहीं देखता कि मैंने क्या पाप किया है। व्यक्ति को देखना चाहिए कि ये मनोवेग—चंडता, निष्ठुरता, क्रोध, ईर्ष्या, मान—व्यक्ति को पाप की ओर न ले जाएँ और उसे भ्रष्ट न करें।</p>

<br>
<!-- Footer -->
<footer>
  <span><img src="../files/bahd_logo.png" width="175" alt="logo" /><br>सर्वाधिकार सुरक्षित</a></span>
  <center>
<a href="https://facebook.com/bahdORG" target="_blank">
<img src="../files/facebook_icon.png" height="30" width="30"/>
</a>
<a href="https://twitter.com/bahdORG" target="_blank">
<img src="../files/twitter_icon.png" height="30" width="30"/>
</a>
</center>
</footer>		
</body>
</html>
